7. პოლიტიკური იდეოლოგიები
რა არის იდეოლოგია?
ტერმინი 1976 წელს პირველად ფრანგმა ფილოსოფოსმა ანტონ დე ტრესიმ გამოიყენა, რომელმაც იდეოლოგიას „მეცნიერება იდეების შესახებ“ უწოდა. 
მარქსის მიხედვით იდეოლოგია მმართველი კლასის ისეთი იდეების ერთობლიობა იყო, რომელიც საზოგადოების აუცილებლად კლასობრივ დაყოფას და ექსპლუატაციას გულისხმობდა - მისი მიზანი მხოლოდ საზოგადოების ჩაგრული ფენების მოტყუებაა;
ლიბერალური ორიენტაციის ავტორები (პოპერი, თალმონი, არენდტი) იდეოლოგიას სოციალური კონტროლის, საზოგადოებაში თანხმობისა და მორჩილების უზრუნველყოფის იარაღად მიიჩნევდნენ. 
ცივი ომის დროინდელი ლიბერალური გაგებით იდეოლოგია აზროვნების ჩაკეტილ სისტემად მიიჩნეოდა, რომელსაც მხოლოდ თვითონ აქვს ჭეშმარიტებაზე მონოპოლია;
კონსერვატული გაგებით, სამყაროს სინათლე ადამიანისთვის მიუწვდომელია და ამ თვალსაზრისით იდეოლოიები აზროვნების აბსტრაქტული სისტემებია, რომელიც პოლიტიკურ რეალობას ამახინჯებენ

იდეოლოგია თანმიმდევრულ იდეათა ერთობლიობაა, რომელიც ორგანიზებული პოლიტიკური ქმედებების საფუძველია.
ყველა იდეოლოგია გვთავაზობს:
- არსებული წყობის ანალიზს;
- სასურველი მომავლის მოდელს;
- პოლიტიკური ცვლილებების განხორციელების გზებს


ლიბერალიზმი
ლიბერალიზმი სამრეწველო დასავლეთის იდეოლოგიაა - იგი ფეოდალიზმის დაშლისა და საბაზრო, ანუ კაპიტალისტური საზოგადოების შექმნის შედეგია. 
თავდაპირველად ლიბერალიზმი აბსოლუტური ფეოდალიზმს აკრიტიკებდა და მას კონსტიტუციურ, შემდეგ კი წარმომადგენლობით მმართველობას უპირისპირებდა;
მოგვიანებით ეკონომიკური ლიბერალიზმი გაჩნდა - თავისუფალი საბაზრო ურთიერთობები და ეკონომიკაში ხელისუფლების ჩაურევლობა;
სოციალური ლიბერალიზმი - სოც. კეთილდღეობის რეფომეი და სახელმწიფოს გარკვეულწილად ჩარევა

ინდივიდუალიზმი - არც ერთი პიროვნების ინტერესი არ შეიძლება შეეწიროს ჯგუფის, ან კოლექტივის ინტერესებს;
თავისუფლება -  ინდივიდს საშუალება აქვს საკუთარი შეხედულებების და არჩევანის კარნახით იმოქმედოს’
გონი - პიროვნებას მართებული გადაწყვეტილების უნარი გააჩნია და საკუთარი ბედის საუკეთესო განმსჯელია; 
თანასწორობა -  ადამიანები თანასწორნი იბადებიან ამიტომ ყველას თანაბარი უფლება უნდა ჰქონდეს; თუმცა მიუღებელია სოციალური თანასწორობის იდეა; მისი პრინციპია „მერიტოკრატია“
შემწყნარებლობა - ტოლერნატობა პიროვნების თავისუფლების გარანტია და საზოგადოების მრავალფეროვნების პირობაც
შეთანხმება - პოლიტიკური თუ საზოგადოებრივი ურთიერთობები მოლაპარაკებისა და შეთანხმების სურვილს უნდა ემყარებოდეს;
კონსტიტუციონალიზმი - მმართველობა შეზღუდული უნდა იყოს, რაც კონტროლისა და დაბალანსების ხარჯზე უნდა მოხდეს. ასევე, წერილობითი შეთანხმების - კონსტიტუციის. 


კონსერვატიზმი
კონკრეტული იდეები მე-18 საუკუნის ბოლოს და მე-19 საუკუნის დასაწყისში გაჩნდა;
კონსერვატიზმი გარკვეულწილად „ძველი რეჟიმისკენ“ იხრებოდა - ემხრობოდა ტრადიციულ სოციალურ წესრიგს;
რადიკალური მიდგომების სათავეში იდგა ჟოზე დე მესტრი, ხოლო უფრო მოქნილი ფორმა მიიღო ბრიტანეთსა და აშშ-ში.
კონსერვატიზმის არსს კარგად გადმოსცემს ედმუნდ ბურკის ფრაზა - „შევცვალოთ, რათა შევინარჩუნოთ“

ტრადიცია - ტრადიციები, ადათები და ინსტიტუციები ხელშეუხებელია. ტრადიცია ასახავს დაგროვილ სიბრძნეს
პრაგმატიზმი -  ადამიანის გონი არასრულყოფილია, კონსერვატიზმი ეყრდნობა პრაგმატიზმს, რომ ქმედებას ყოველთვის პრაქტიკული გარემოება თუ მიზანი უდევს საფუძვლად
ადამიანის არასრულყოფილება - ადამიანი შეზღუდული, სხვაზე დამოკიდებული და მფარველობის მაძიებელი არსებაა
ორგანიციზმი - საზოგადოება ორგანული მთლიანობა - ცოცხალი ორგანიზმია, საზოგადოება მხოლოდ ინდივიდთა არითმეტიკული ჯამი არაა - ის საერთო კულტურას და ტრადიციულ ფასეულობებსაც მოიცავს
იერარქია - ადამიანთა სოციალური სტატუსის მიხედვით დაყოფა გარდაუვალია. მათ სხვდასხვა როლი და მოვალეობა აქვთ. მაღალი სტატუსი მაღალ მოვალეობასაც ნიშნავს. 
ხელისუფლება - ხელისუფლება ყოველთვის ზევიდან მოდის და იმათ მხარდაჭერას, ზრუნვას და ხელმძღვანელობას გულისხმობს, ვისაც გადაწყვეტილების მიღება თავად არ შეუძლია
საკუთრება - საკუთრება ძალიან მნიშვნელოვანია, მას მოაქვს ადამიანისთვის უსაფრთხოება, დამოუკიდებლობა ხელისუფლებისგან და აიძულებს მას, პატივი სცეს კანონებს;




სოციალიზმი
სოციალიზმის იდეები მე-17 საუკუნიდან გვხვდება, თუმცა დოქტრინად მხოლოდ მე-19 საუკუნეში ჩამოყალიბდა;
სოციალიზმი პასუხი იყო სამრეწველო კაპიტალიზმის გაჩენაზე და სამრეწველო საქონლის ზრდის სწრაფი ტემპის წინააღმდეგ წვრილი ხელოსნებისა და მეწარმეების ინტერესებს გამოხატავდა;
საერთო საკუთრების პრინციპზე აგებული განშტოების ყველაზე გავლენიანი წარმომადგენელი იყო კარლ მარქსი, რომლის ნააზრევის საფუძველზე კომუნიზმი ჩამოყალიბდა;
სოციალიზმის მეორე ფორმა (შემდგომში სოციალ-დემოკრატები) კაპიტალისტურ საზოგადოებაში მუშათა კლასის თანდათანობით ინტეგრაციის ფაქტს ასახავდა - შრომითი უფლებების გაუმჯობესება, ანაზღაურების ზრდა, პროფკავშირები, სოც. პოლიტ. პარტიების გაძლიერება. 


ერთობა - კაცობრიობა საერთო თვისებებით შეკავშირებული, საზოგადოებრივ არსებათა ერთიანობაა
ძმობა - რადგან ადამიანებს საერთო ნიშან-თვისებები ახასიათებთ, ძმობის განცდა გაერთიანებისკენ უბიძგებთ
სოციალური თანასწორობა - თანასწორობა არა შესაძლებლობების, არამედ კეთილდღეობის თვალსაზრისით. სოც. თანასწორობა განსაზღვრავს საზოგადოების სტაბილურობას და თანხმობას;
მოთხოვნილება -  მატერიალური ქონება უნდა გადანაწილდეს მოთხოვნილების და არა უნარისა თუ შრომის მიხედვით; „თითოეულისგან უნარის მიხედვით, თითოეულს - მოთხოვნილების მიხედვით“
სოციალური კლასი -  ნებისმიერი კლასობრივი დაყოფა დროებითია, საბოლოო მიზანი ეკონომიკური და სოციალური უთანასწორობის სრული მოსპობაა
საერთო საკუთრეანარქიზმიბა - მატერიალური რესურსების საერთო ყულაბაში თავმოყრა. კერძო საკუთრება ეგოიზმის, მომხვეჭელობისა და სოციალური უთანაბრობის გამოწვევი მიზეზია;




მესამე გზა
კაპიტალიზმისა და სოციალიზმის თავისებური ალტერნატივა;
ემყარებოდა თანამედროვე ლიბერალიზმს, კოსერვატულ პრინციპებს და მოდერნიზებულ სოც. დემოკრატიას;
„მესამე გზა“ მიიჩნევს, რომ სოციალიზმი, როგორც იერარქიული სახელმწიფოს ჩარევის ფორმა წარსულს ჩაბარდა, დინამიური საბაზრო ეკონომიკის ალტერნატივა დღეს არ არსებობს;
„მესამე გზა“ აღიარებს სახელისუფლებლო მართვის გადამწყვეტ როლს ეკონომიკასა და საზოგადოების ფუნქციონირებაში;
„მესამე გზა“ უფლებებისა და მეწარმეობის, ასევე, საზოგადოებრივი ვალდებულებებისა და ზნეობრივი პასუხისმგებლობების გათანაბრებას მოითხოვს;




ფაშიზმი
ფაშიზმი ანტიმოძღვრებაა - მისი მთავარი მახასიათებელი დაპირისპირებაა კაპიტალიზმთან, ლიბერალიზმთან და ა.შ. 
მისი მთავარი პრინციპია ძალის ერთობის რწმენა 
პიროვნება არაფერს ნიშნავს - ის მზად უნდა იყოს ერის თუ რასის საკეთილდღეოდ გასწიროს თავი;
იტალიური ფაშიზმი სახელმწიფოს მიმართ უპირობო მორჩილებას გულისხმობდა, ხოლო გერმანული - კონკრეტული რასის ერთგულებას და სხვის სიძულვილს. იგი არიანიზმით და ანტისემიტიზმით ხასიათდებოდა


ანარქიზმი
ანარქიზმი ნიშნავს სახელმწიფოს ხელისუფლების გარეშე;
საზოგადოებას შეუძლია სახელმწიფოს და ხელისუფლების გარეშე იარსებობს;
არცერთი ანარქიული პარტია არ ყოფილა არასდროს სახელმწიფოს სათავეში;
ინდივიდუალიზმსა და მაქსიმალურ თავისუფლებას გულისხმობს;
თავისუფალი და რაციონალური ადამიანები სწრაფად მოაგვარებენ საკუთარ საქმეებს, სახელმწიფო კი ამაში ხელს უშლით;
სოციალურ ანარქისტებს მიაჩნიათ, რომ ადამიანები სოლიდარობისკენ არიან მიდრეკილები


ფემინიზმი
გარკვეული ფემინისტური იდეები ძველი ჩინეთის დროიდანაც კი მოდის;
ფილოსოფიის მიმდინარეობა, რომელიც ქალისა და მამაკაცის თანასწორობას ქადაგებს.
ფემინიზმი, როგორც თეორია, წარმოიქმნა ქალთა მრავალსაუკუნოვანი დისკრიმინაციის, ისტორიული უსამართლობის, პატრიარქალური წყობის, მამაკაცის დომინირების უალტერნატივობის კრიტიკის შედეგად.
1960 წლიდან იწყება ქალთა უფლებების მნიშვნელოვანი ტალღა, რომლის მიზანი საზოგადოების ცხოვრებაში ქალის როლის გაზრდაა, იგი ხშირად რადიკალურობით და რევოლუციური მოთხოვნებითაც კი ხასიათდებოდა;
„თანასწორუფლებიანი ფემინიზმი“ რეფორმისტული ხასიათისაა - მას საჯარო სფეროს რეფორმირება აინტერესებს და ქალების სამართლებრივი და პოლიტიკური უფლებების გათანაბრებას გულისხმობს;
სოციალ-ფემინისტები ყურადღებას კაპიტალიზმსა და ქალის დაქვემდებარებულ როლზე ამახვილებენ - დიასახლისი ეკონომიკის ხერხემალია, რომელიც ათავისუფლებს კაცს ოჯახის საქმეებისგან, პროლეტარიატის ახალ თაობებს ზრდის და მშრომელთა რეზერვის ფუნქციას ასრულებს;
რადიკალი ფემინისტების მიხედვით საზოგადოებაში უმნიშვნელოვანეს წინააღმდეგობას გენდერული დაყოფა ქმნის; 



ეკოლოგიზმი/ინვაირომენტიზმი
მწვანეთა მოძრაობა - ახალი იდეოლოგია, რომელიც გარემოს დაცვას გულისხმობს
მისი გაჩენა ინდუსტრიალიზაციის საწინააღმდეგო გამოსვლებს უკავშირდება
„მწვანეთა“ იდეოლოგიის მიხედვით, მზარდი ეკონომიკური განვითარება გარემოს ზიანს აყენებს;
არსებობს სხვადასხვა მიმართულებები:
- ეკოსოციალიზმი გარემოს განადგურებას კაპიტალიზმის სიხარბით ხსნის;
- ეკოკონსერვატიზმი თავის მოთხოვნებს - გარემოს თუნდაც დღევანდელი სახით შენარჩუნებას ტრადიციული ღირებულებების ერთგულებით ამართლებს;
- ეკოფემინიზმი ეკოლოგიური კრიზისის მიზეზად მამაკაცთა ძალაუფლებას ხედავს - რაკი ის ნაკლებად მგრძნობიარეა, ნაკლებადაც ადარდებს ბუნებაში მიდინარე კატაკლიზმები 



ფუნდამენტალიზმი
აზროვნების სტილი, როდესაც გარკვეული პრინციპები, მათი შინაარსის მიუხედავად აბსოლუტურ ჭეშმარიტებადაა მიჩნეული;
გააქტიურდა მე-20 საუკუნის ბოლოდან; არსებობს ორი დაპირისპირებული მოსაზრება, რომელიც ამას ხსნის:
ეს ერთგვარი გადახრაა, საზოგადოების მყისიერი რეაქციაა თანამედროვე სეკულარულ კულტურაზე;
ბუნებრივი მოვლენაა, სეკულარიზმის მარცხის ბუნებრივი შედეგი, რადგან ის ადამიანის მაღალი, სულიერი ჭეშმარიტებისკენ ლტოლვას ვერ აკმაყოფილებს
ქრისტიანული ფუნდამენტალიზმი მე-20 საუკუნის 70-იან წლებში აშშ-ში  მოითოხვდა საზოგადოების ტრადიციული, ოჯახური ფასეულობებისკენ შემობრუნებას (აბორტის აკრძალვა, სკოლებში ლოცვა..);
ინდუისტური ფუნდამენტალიზმი დასავლური სეკულარიზმის წინააღმდეგ გაჩნდა;
თანამედროვე ფუნდამენტალიზმის ძირითადი ძალა ისლამური ფუნდამენტალიზმია
